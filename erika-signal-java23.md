# OM MIG
Jag heter Erika Signal, är 27 år gammal och bor med min sambo i Kålltorp, Göteborg. Jag brinner för ordning och reda, väl strukturerat arbete och all typ av skapande.

Min kärlek för kreativt skapande, både analogt och digitalt, har varit en konstant drivkraft i mitt liv. En av mina största passioner är mode och kläder, det har jag velat arbeta med sedan jag var liten. Under min gymnasietid fick jag möjligheten att utforska digital klädmönsterkonstruktion, och föll direkt för det. Jag utbildade mig därefter till mönsterkonstruktör och har sedan 2020 arbetat inom detta område fram till hösten 2023.

Som mönsterkonstruktör och produktutvecklare är jag van vid att arbeta i team där jag spelar en central roll i att skapa och utveckla produkter. Mitt ansvar inkluderar att säkerställa både utseendet och funktionen på våra plagg, samt provhantering och kommunikation med produktionskontoren i utlandet för att driva förändringar och godkänna produkter för produktion. Utöver mina dagliga arbetsuppgifter har jag lett flera sidoprojekt, bland annat utvecklingen av en 'How to measure' guide, deltagit i kundfokuserade initiativ samt upplärning av nyanställda och praktikanter.

Min förmåga att hantera flera uppgifter samtidigt och att arbeta i team har stärkts genom dessa erfarenheter. Jag är välorganiserad och behåller lugnet även i pressade situationer, vilket bidrar till en stabil arbetsmiljö för mig och mina kollegor. Jag är också passionerad när det gäller att göra meningsfullt och givande arbete, vilket ökar min produktivitet och min förmåga att bidra positivt till teamet och organisationen.

# VARFÖR UTVECKLARE?
Precisionen, noggrannheten och problemlösningen är det jag gillar med mönsterkonstruktion. Att se lösningar på problem, att jobba med utvecklingen av en produkt och att få se det slutgiltiga resultatet fungera exakt som man själv och teamet tänkt får mig att må bäst. Systemutveckling och programmering har ett väldigt likt tänk, det innehåller de bitar jag älskar mest med mitt yrke nu. Problemlösningen, utvecklingen och noggrannheten, fast på ett annat sätt. Och det är det jag vill, jag vill göra det jag älskar, men på ett annat sätt. Det var därför jag bestämde mig för att utbilda mig till något annat, och att jag valde just utvecklare.

# VARFÖR MOBILITYGUARD?
Jag vill vara på en arbetsplats där jag kan lära mig mycket, allt som man inte får från skolan. Jag vill utmana mig själv och sätta mina kunskaper på prov. Jag är inte den starkaste programmeraren men jag är en snabb och effektiv problemlösare. Jag tror att MobilityGuard är en arbetsplats där jag kan utvecklas och lära mig mycket, och jag tror att jag kan bidra med mina kunskaper och mina erfarenheter. Intrycket jag fått av er är att ni är grymma på det ni gör och tar mycket väl hand om era praktikanter och ser till att de lyckas och lär sig mycket. Det är det jag vill, att lära mig mycket och att lyckas.

# LIA
Jag läser till Javautvecklare på IT-Högskolan i Göteborg och vi har LIA-period till hösten 2024 från vecka 46 till vecka 23, det är med 4 veckors examensarbete inkluderat.

# KONTAKT OCH REPO
- [LinkedIn](https://www.linkedin.com/in/erika-signal-8496b6193/)
- epost: erika.signal@gmail.com


[Github repository](https://github.com/ErikaSignal/tictactoe)
Detta repository är mitt första projekt jag är riktigt stolt över, det var ett av de första projekten vi gjorde i utbildningen och det är ett mycket enkelt tictactoe spel gjort i JavaFX. Det var roligt att både få skriva kod och tester för spelet men också att få designa det och se att det faktiskt blir något av sin kod. Koden och designen är enkel men fyller sitt syfte, och det tycker jag representerar mig bra. Enkla lösningar är ofta de bästa och sen att det också blir snyggt och prydligt får mig att må gott.